السلام عليكم ورحمة الله وبركاته، دا بوست عن الـopen source programs اللي مفتوحة أو هتتفتح للطلبة عشان معادها قريب (البوست فيه تعريف الـprograms اللي موجودة ولينكات بتشرحها):
https://www.facebook.com/groups/cseknowledgeexchange/permalink/3645412012220381/

    إيه اللي يخليني أقدم وهستفيد إيه؟ الـopen source هو simulation لحياة وطبيعة شغل الـsoftware engineer، فيعتبر فرصة تعرف إنت هتشتغل (إزاي) لما تتخرج.
    إيه المهارات اللي محتاجها عشان أدخل؟ الطبيعي كل ما زادت مهاراتك زادت فرصتك في القبول، بس مش معنى كده إنك تقعد مستني 3 أو 4 سنين على ما تحس من نفسك المهارة عشان تقدم، كدا كدا لو اتقبلت خبرتك هتزيد بشكل ماكنتش تتوقعه.
    بالنسبة للمهارات المطلوبة: أول حاجة لغة برمجة تكون على الأقل عارف بتتكتب إزاي و كتبت بيها بإيدك برامج قبل كدا، بعد كده تكون عارف Object-Oriented Programming و تكون عارف إزاي تكتب OOP بنفس اللغة اللي إنت عارفها دي (بيبقى فيه فروق بسيطة بين كل لغة والتانية). ومن الحاجات المهمة: الـversion control زي GIT و اللي معظم المؤسسات بتشتغل بيه دلوقت.
    أي حاجة بعد كده بتفرق من مشروع لمشروع، يعني مثلا لو إنت هتشترك في مؤسسة شغالة ويب أو ML، هتبقى معرفتك بيهم إضافة ليك، لو مؤسسة شغالة بـC++ و Qt معرفتك بالـQt هتكون أحسن، وهكذا. ولما تخش دلوقت على الـaccepted organizations هتلاقي تقريبًا كل مجالات الـsoftware engineering.
    بس أنا لسه ماخدتش مواد كفاية أو ماعنديش خبرة؟ فيه ناس بتتقبل وهم في سنة أولي عادي يا شباب وكانوا بادئين من الصفر فمفيش حاجة اسمها أصلي كذا وكذا، اتأكد إن مفيش حاجة هتاخدها أو هتدرسها هتخليك حاسس إن الموضوع سهل يعني، واتأكد إن كل ما تدخل نفسك في تجارب جديدة بدري فإنت عمرك ما هتخسر حاجة، بالعكس هتطلع بنتيجة أفضل مما تتوقع، وبالنسبة لـGSoC فهي تجربة جديدة لأي حد بيخشها وبيتعرف على الـopen source، فحتي لو إنت في إعدادي ووصلت لآخر مرحلة وبعت proposal وماتقبلش فأكيد هاتتقبل السنة اللي بعدها إن شاء الله فإنت مش خسران حاجة.. اسع بس.
    اللينكات اللي في البوست مهم جدًا تفتحها وتقرأها كلها كلمة كلمة بكل تركيز، اللي ذكرته دا نبذة بسيطة من المكتوب، ولو وقف قصادك حاجة علّق على البوست اللي مش فاهمه، وبالتوفيق.
    ابدأ بدري علشان الموضوع تنافسي وكل ما كان تقديمك بدري كل ما فرصة قبولك بتزيد، والتقديم له فترة وهتنتهي، ودي فرصة سنوية للطلبة بس.

لينك الـaccepted organizations:
https://summerofcode.withgoogle.com/organizations/

